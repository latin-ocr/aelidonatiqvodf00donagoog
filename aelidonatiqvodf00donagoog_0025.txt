ξ 4. DE EDITIONIBVS XXI

Fridericus Lindenbrog Parisiis a. 1602 et Francofurti
a. 1623 (p. 501—584), qui in praefatione haec narrat ‘Eu-
graphium non uni debemus. Praeter pauca enim illa, quae .
huius Scholiastae Faernus vir diligentiss. olim in Italia
provulgavit, alia longe plura ex antiquissimo libro Ant.
Loiselli I. C. nunc primum edita: et quae huic deerant, ex
nobiliss, Franc. Olivarii codice suppleta sunt.' Adiecit
igitur Lindenbrog ad prologorum commentum, quod ex
Faerni editione desumpsit, ea quae in duobus illis libris
manuscriptis invenit, quos fuisse codicem Leidensem L et
Parisinum S Gerstenberg luculentissime demonstravit (cf.
etiam Mus. Rhen. 349). Sed cum hi codices integrum com-
mentum non exhibeant, consentaneum est in Lindenbrogii
editione desiderari quae in illis desunt, sc. Hecyrae commen-
tum excepto prologo totum, Adelphorum commentum inde·
a ΠΙ 5, 4 (cf. S), Phormionis commentum ad act. III et in
reliquis partibus permulta, de quibus cf. quae de codice L
supra exposui. Quae ad extremam Eunuchi partem et ini-
tium Heautontimorumeni exhibet Lindenbrog, ea ad unum
codicem S redire recte contendit Gerstenberg, quippe cum
in cod. L hic quattuor folia interierint. Idem v. d. de
ratione qua in adhibendis libris manuscriptis usus sit Lin-
denbrog haec verba fecit (p. 20): ‘scholia modo ex uno modo
ex altero codice exscribendo, modo varia utriusque redac-
tionis scholia conglutinando effecit, ut in editionibus neu-
trius redactionis expressam imaginem habeamus [memi-
nisse enim debemus codd. B et S ad recensionem α pertinere,
cod. L ad rec. β]. Quin etiam scholia nonnulla [immo
satis multa] ab eo omissa sunt.' His facere non possum
quin adsentiar, sed ne iniquius iudicemus, idem Linden-
brog non paucis locis textum commenti emendavit vel
emendare conatus est.

0

Ex editione Lindenbrogiana pendent et editio Leidensis
(Amstelod. et Lugd. Batav.) a. 1686 facta, cuius meminit

Westerhov (cf. Gerstenberg p. 3 et p. 21 adn. 2) et ipsius

Westerhovii Hagana.
3. Eugraphii commentarius in fabulas Publii Westerh.

