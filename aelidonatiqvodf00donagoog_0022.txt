XVIII PRAEFATIO

Igitur si de codicibus recensionis α loquimur, semper memi-
nerimus necesse est notam illam a parte ad totum esse
translatam.

Iam ad illam quaestionem pervenimus, quid 'distet
inter recensionem β et recensionem α, quam proprie dicimus,
Huic quaestioni solvendae Gerstenberg enixe operam dedit
et sibi persuasit (p. 101) ‘neutram redactionem plenam
vereque Eugraphianam esse, sed... utramque breviore et
exiliore uti forma, quam quae commento ipsius Eugraphii
fuerit' et paulo infra ‘simili fato (sc. atque Donati com-
mentum partim contractum partim additamentis infectum)
commenti Eugraphiani redactionem α deberi, contra redac-
tionis β formam plane immutatam retractatoris cuiusdam
industriae consilioque attribuendam'. Atque re vera
recensionem α et contractionem et interpolationem admo-
dum expertam esse alibi (Mus, Rhen. 203 sqq.) larga exem·
plorum copia prolata comprobasse mihi videor: talis enim
est huius recensionis indoles, ut retractationis nomine sit
dignissima. Quod de altera recensione non ita valet: nam
etsi concedendum est fieri potuisse vel etiam factum esse,
ut pristina commenti forma hic illic immutaretur sive cor-
rumperetur, tamen ea quae Gerstenbergio (p. 100) non
minus quam nobis offensioni est loquacitas satis idonea causa
esse non videtur, qua commoti recensionem β retractatoris
operae deberi contendamus. Minime igitur stare potest,
quod v. d. sibi persuasit ‘redactionem α ad verum commen-
tum proxime accedere’: immo quam maxime remota est
ab illo, cum altera quam vocare consuevimus recensione --
nam proprie recensio dici vix potest — si non integra at
certe multo integrior commenti forma servata sit. ,

Restat ut quid proprii habeat recensio -α quam brevissime
indicem. Ac primum quidem multa in artius contracta,
multa etiam plane omissa esse non solum docent ea quae
1. c. p. 220 attuli exempla, sed omnia, quae inclinatis litte-
ris exprimenda curavi satis superque ostendunt. Deinde
non pauca addita sunt ab eo qui recensionem illam confecit,
quae cum proprio loco collocari iusserim in hac editione,

