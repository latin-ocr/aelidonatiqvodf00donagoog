w
Mu

asafgsch
l?ffss‘

PRAE FATI Ο.

In hac quoque editione, sicut in ea factum est quae
antecessit, a S ch o peni studiis initium fieri aequum esse
mihi videtur. Etenim vir ille doctissimus cum consilium
cepisset Eugraphi commentum una cum Donati aliorumque
scholiis Terentianis edere (cf. vol. I p. 111), primum ea qua
insignis erat diligentia subsidia manuscripta sibi compa-
rare instituit. Itaque a. 1851 cum Lutetiam Parisiorum se
contulisset ad excutiendos Donatei commenti libros manu-
scriptoS, occasione data collationem confecit duorum Eugra-
phi codicum, qui in bibliotheca Parisina adservantur: de
quibus rettulit in programmate gymnasii Bonnensis a. 1852
(Uber die Pariser Handschriften des Eugraphius'), ubi etiam
aliquot commenti locos ad Adelphos et Hecyram pertinentes
emendavit. Sequenti anno libros Leidenses contulit, post hos
a. 1855--56 codicem Sangallensem, quo Eugraphi commen-
tum contineri iam a. 1851 cognoverat. Denique ne illud
quidem Schopenum fugit codicem Laudunensem ad Eugra-
phianorum librorum numerum accedere, sed ut ipsum con-
ferret, ei non contigit. Pars schedarum Schopeni, ex quibus
hic illic coniecturam vel emendationem deprompsi, quam
in programmate supra commemorato frustra requiraS, iam
ante lios decem annos eadem via in manus meas pervene-
runt, qua eiusdem v. d. collationes codicum Donateorum
(cf. vol. I p. XLIX); reliquas tum demum accepi, cum ipse
quae in illis desiderabam mihi comparaveram.

Post Schopenum optime de Eugraphio nec non de nova
hac editione meritus est H. Gerstenberg doctissima illa
dissertatione, quam scripsit De Eugraphio Terentii inter·
prete (J enae 1886): qui etsi in nonnullis rebus mea quidem
sententia erravit, tamen quaestionibuS, quas instituit de

Eugraphi aetate, de commenti libris manuscriptiS, editioniC-E,
a*

n

